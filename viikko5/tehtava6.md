Retrospektiivin pitämiseen on monia erilaisia tekniikoita, esimerkiksi ”glad, sad mad” ja ”Start, stop, continue, More of, Less of wheel” tekniikat. Esimerkeistä hieman monimutkaisempi on glad sad mad. Tässä tekniikassa on tarkoitus aloittaa retrospektiivi keräämällä paperikorteille negatiivisia tai positiivisia sprintin aikana nousseita havaintoja. Tämän jälkeen kortin kirjoittaja selittää lyhyesti, mitä kortillaan on tarkoittanut ja asettaa kortin valkotaululle. Valkotaululle asetetut kortin jaetaan sitten kolmeen eri ryhmään: glad, mad ja sad. Glad-ryhmään kuuluvat positiiviset havainnot, sad ja mad ryhmiin negatiiviset. Negatiivisista asioista sad ryhmä kuvaa tiimin sisälle sprinttiin negatiivisesti vaikuttaneita asioita ja mad tiimin ulkopuolisia. Kun kortit on jaettu ryhmiin, tuodaan vielä samaa asiaa koskettavat kortit yhteen. Lopuksi äänestetään jokaisen kortin tärkeydestä, ja korteista keskustellaan tärkeimmästä kortista vähiten tärkeään. 
	Hieman yksinkertaisempi tapa retrospektiiviin on Start, stop, continue, More of, Less of wheel”. Tässä tekniikassa piirretään valkotaululle ympyrä, joka jaetaan viiteen sektoriin: Start, stop, continue, More of, Less of. Start sektoriin kerätään asioita, joita tiimin tulisi alkaa tekemään seuraavissa sprinteissä. Stop-sektoriin kerätään asioita, joiden tekeminen tulisi lopettaa. Continue- sektoriin kerätään hyväksi havaittuja asioita, joita tulisi jatkaa. More of- ja Less of -ektoreihin tulee asioita joita tulisi tehdä enemmän tai vastaavasti vähemmän. Sektorit käydeen yksitellen läpi keräten niihin asioita ja keskustellen niistä.
